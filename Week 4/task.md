# Week 4

## Задача 0

Да се създаде клас Film, който съдържа име на филма (по ваша преценка използвайте string или c-низ) и динамично заделен масив съдържащ оценките на филма. 
*   Да се реализира голямата четворка (конструктор , copy-конструктор, деструктор и оператор = ). 
*   Да се предефинира оператора +, който при събиране на число с обект от филма да добавя това число като оценка на филма. 
*   Да се предефинира оператор << за стандратния поток към екрана, който да извежда името и средната оценка на филма
* Да се предефинира оператор >= за сравнение на средната оценка на филми.

## Задача 1 

Нека приложим познанията ви по линейна алгебра в действие. Както сте забелязали сметките с матрици са много труд за нищо, така че нека да използваме изчислимата способност на компютъра, за да ни улесни живота. 

За функциите умножение, събиране, изваждане и присвояване използвайте предефиниране на оператори. Разделете проекта на отделни файлове.

Да се напише клас Matrix, който да съдържа матрица с размери n x m (n - реда и m - колони) и да извършва следните операции:

* Конструктор, който по подадена матрица от реални числа и нейните размери, да съзаде същата матрица в обекта, записана в динамично заделена памет. Внимавайте как ще копирате матрицата.
* Копиращ конструктор, който по подаден обект от същия клас да копира неговите стойности в тези на текущо създадения обект. 
* Предефинирайте операторите +, - и * за съответните операции с матрици. Тези оператори да не променят нищо по оригиналните матрици, а да връщат нова матрица. 
        
    *Hint: Обърнете внимание, че операцията умножение може да бъде с число или матрица. Също така умножението с число може да бъде отляво или отдясно. Как ще предефинирате всички тези различни операции свързани само с един оператор.*
* Предефинирайте оператора = . Припомнете си какви бяха стъпките при копиране на елементи от динамичната памет.
* Предефинирайте операторите << и >>.
* Член функция, която връща транспонираната матрица на съответната матрица в обекта.
* Член фунцкия, която пресмята детерминантата на съответната матрица в обекта.
* Член финкция, която връща обратната матрица на съответната матрица в обекта.
